# DEVUTNIA - JUNIOR ORIENTED OPEN-SOURCE SOFTWARE HOUSE

- [DEVUTNIA - JUNIOR ORIENTED OPEN-SOURCE SOFTWARE HOUSE](#devutnia---junior-oriented-open-source-software-house)
  - [Intro](#intro)
  - [Czym może być Devutnia?](#czym-może-być-devutnia)
  - [Możliwe ficzery](#możliwe-ficzery)
    - [1. Wtyczka](#1-wtyczka)
    - [2. Blockchain](#2-blockchain)
  - [Chcę się udzielać w Devutni](#chcę-się-udzielać-w-devutni)
  - [FAQ](#faq)
    - [1. Czy muszę mieć doświadczenie komercyjne?](#1-czy-muszę-mieć-doświadczenie-komercyjne)
    - [2. Co muszę zrobić, żeby wziąć udział w projekcie?](#2-co-muszę-zrobić-żeby-wziąć-udział-w-projekcie)
    - [3. Co muszę umieć?](#3-co-muszę-umieć)
    - [4. Czy wystawiasz zaświadczenia o praktykach/stażach?](#4-czy-wystawiasz-zaświadczenia-o-praktykachstażach)
    - [5. Umiem w Pythona itp. / Jestem testerem / Mam doświadczenie w Dev-Ops itp. Dopiero zaczynam z Reaktem. Przydam się?](#5-umiem-w-pythona-itp--jestem-testerem--mam-doświadczenie-w-dev-ops-itp-dopiero-zaczynam-z-reaktem-przydam-się)
    - [6. Czy Devutnia jest januszsoftem?](#6-czy-devutnia-jest-januszsoftem)
    - [7. Gdzie jest haczyk?](#7-gdzie-jest-haczyk)
    - [8. Czy Devutnia pomaga bezinteresownie?](#8-czy-devutnia-pomaga-bezinteresownie)
  - [Motywacje](#motywacje)

<br>

## Intro

Siema!

Projekt Devutni chodzi mi po głowie już od jakiegoś czasu. Prowadziłem do tej pory 2 rekrutacje (każda po 100+ kandydatów) i sprawdzenie wszystkich CV, portfolio i zadań technicznych za każdym razem przekroczyła moje możliwości jako solo developera. Po pierwsze, czas, który poświęcałem na rekrutację, był czasem, którego nie poświęcałem na kodzenie projektu i miałem backlog dłuższy niż odległość od poręczy do chodnika. Po drugie, większość kandydatów charakteryzowała powtarzalność. Po sprawdzeniu pierwszych 20 podobnych CV i portfolio miałem ochotę wyskoczyć za backlogiem z balkonu.

Miałem wtedy nadzieję, że zanim potrzeba wyrekrutowania pomocy spadnie na mnie ponownie, juniorzy przestaną się klonować. I faktycznie, sytuacja trochę się poprawiła. Juniorzy grupują się i pracują nad jakimiś większymi projektami, wymieniają się wiedzą i otwierają pudełka, do których wsadziły ich przeróżne kursy. Todo listy zostały zastąpione przez klony Spotify, ale "doświadczenie komercyjne" w wymaganiach na jakieś stanowisko wciąż spowalnia juniorski progress.

Teraz znowu mam potrzebę wyrekrutowania sobie pomocy. Zatrudnienie do tego kogoś z zewnątrz (dla mnie, jako solo developera) jest bez sensu, bo ostatecznie i tak będę się musiał z kandydatem "rozprawić" technicznie, a myśl o ponownym przekopywaniu się przez setki zadań i portoflio/i/ów(?) (nie chce mi się sprawdzać jak się to odmienia) wywołuje u mnie autoagresję ;) Chciałbym mieć jedno miejsce, w którym mógłbym sprawdzić sobie konkretne rzeczy o kandydacie i zobaczyć jakiś fragment kodu, który napisał (a nie całe repo).

Pracuję jako CTO w startupie open-science. Robimy aktualnie refaktor naszego MVP i przerzucamy się na format open-source. Mam nieograniczoną swobodę w dysponowaniu kodem (zwłaszcza, że właśnie przechodzimy na model open-source). Chciałbym połączyć przyjemne z pożytecznym (mieć ciastko i zjeść ciastko) i stworzyć platformę, która rozwiąże problemy solo developerów przy rekrutowaniu pomocy i która pomoże juniorom zdobyć doświadczenie komercyjne i budować sobie programistyczy brand, dzięki pracy przy projektach open-source.

Uważam, że każdy kawałek kodu, który junior napisze "na przyuczeniu", powinien jakoś budować jego brand. Nawet jeśli kod nie jest już jego intelektualną własnością, junior powinien móc się tym pochwalić i powiedzieć:

![alt text](https://i.kym-cdn.com/entries/icons/facebook/000/028/021/work.jpg)

Flashpub (mój główny startup) należy do mało popularnego jeszcze ruchu open-science, więc środki jakimi dysponujemy do kolejnej rundy nie wystarczą na zatrudnienie kilku osób na pełen etat. Dzięki zadaniowemu modelowi zatrudnienia, na którym operować będzie Devutnia, możemy sobie jednak pozwolić na podzielenie prac na taski, wyestymowanie ich godzinowo po standardowej stawce (od $11/h brutto) i zaproszenie juniorów do pomocy przy kodzeniu poszczególnych elementów aplikacji.

Mam na palniku również inne projekty, w których przyda mi się pomoc. Są to albo rzeczy kontraktorskie, albo prywatne. W każdym przypadku mam jednak możliwość podzielenia swojej pracy na mniejsze kawałki i zadaniowe zatrudnienie juniorów. Na początku zadań płatnych _BĘDZIE RACZEJ MAŁO_, bo jestem solo i kontrakty, które biorę mają właśnie taki workload. Jeśli projekt "chwyci" i juniorzy, którzy będą się udzielać w Devutni, będą się rozwijać, to będę mógł brać większe kontrakty, bo będę miał zaufanie do ludzi, z którymi współpracuję, że damy radę to dowieźć. Tutaj nie ma wielkiej filozofii. W moim przypadku (deva płacącego "ze swoich" za pracę juniorów) jest to kwestia źródełka. Albo będę miał hajs żeby zapłacić za wystawienie nowych tasków, albo źródełko tymczasowo wyschnie :D

<br>

## Czym może być Devutnia?

Chciałbym zrobić z Devutni platformę agregującą informacje o doświadczeniu developera, projektach w których uczestniczył dla Devutni (i poza, jeśli stwierdzimy, że dodamy do projektu [wtyczkę](#1-wtyczka)) i pokazującą wybrane snippety kodu do wglądu dla rekruterów, headhunterów lub innych developerów szukających pomocy przy swojej pracy i nie mających czasu/możliwości na przeprowadzanie technicznych rekrutacji. Devutniowy profil developera pokazywałby też podstawową stawkę godzinową, jaką wypracował sobie dev w trakcie prac nad zadaniami Devutni oraz informacje o specjalizacji developera, znanych technologiach itp. itd.

Od zwykłego CV, profil na Devutni będzie różnić to, że developer będzie miał wgląd w postępy jakie dokonuje, będą one weryfikowalne w każdym momencie i będą ułatwiać wymianę informacji zainteresowanym stronom. Profil na Devutni NIE BĘDZIE odpowiednikiem CV ;) Będzie agregatorem doświadczenia z wyselekcjonowanymi przez developera informacjami.

Chcę, żeby platforma była open-source na licencji GPLv3. Chcę być maksymalnie transparentny z ludźmi, z którymi będę współpracował. Nie chcę zbierać Twoich danych, nie są mi potrzebne Twoje prywatne informacje i nie będę ich nigdzie zapisywał w trakcie Twojego pobytu na platformie. Wszystko, co zdecydujesz się udostępnić związane z Twoim doświadczeniem będzie ogólnodostępne, weryfikowalne i usuwalne. I będziesz mieć wpływ na to co tam będzie.

Dla mnie Devutnia byłaby dużym ułatwieniem w wyrekrutowaniu Cię do jakiegoś projektu. Na Twoim profilu miałbym wgląd w to co umiesz (bez zawracania Ci gitary kolejną niepotrzebną rekrutacją i bez poświęcania czasu na przekopywanie się przez portfolia). Miałbym też ułatwioną pracę przy polecaniu Cię do zewnętrznych projektów (lub znajomym) albo rekruterom szukającym konkretnych umiejętności.

Chciałbym, żeby docelowo Devutnia była zdecentralizowanym, zdalnym Software House'em zbudowanym przez juniorów, dla juniorów. Wy najlepiej wiecie co Wam jest potrzebne, więc

![alt text](https://cdn.wallpapersafari.com/66/30/qaBQfA.jpg)

<br>

## Możliwe ficzery

Platformę można rozszerzyć o dodatkowe funkcjonalności.

#### 1. Wtyczka

Zastanawiam się nad wtyczką (podobną do [devtoolsów](https://react-query.tanstack.com/devtools) z react-query), którą mógłbyś dodać w dowolnym, "niedevutniowym" projekcie (np. tym co go klepiesz do szuflady, ale masz tam kilka fajnych rozwiązań i możesz chcieć się nimi pochwalić). Wtyczka pozwalałaby na synchronizację Twojego localhosta z platformą. Przy pomocy wtyczki mógłbyś dodawać snippety kodu na platformę bezpośrednio z localhosta, po to, żeby dokumentować swój progres również z projektów, które robisz poza Devutnią.

Wtyczka też będzie open-source, żeby było przejrzyście co się tam dzieje i co wtyczka robi.

#### 2. Blockchain

Serio :D

Tak sobie kombinuję, że można by pod Devutnię podpiąć blockchain. Kopałbyś token odzwierciedlający udziały w Devutni. Kopanie odbywało by się na zasadzie Twojej "notoryczności", np. czy udzielasz się w projektach, czy Twoje snippety kodu są używane w innych projektach, czy robisz taski w terminie, czy masz jakiś progress, itp. itd. Twoja notoryczność podbijałaby Twoją podstawową stawkę.

Gdyby to połączyć z wtyczką, to byłoby fajne narzędzie trzymające w blockchainie Twoją wartość jako deva: "to jest moja praca, tyle jest ona warta, a tutaj można ją zweryfikować". Wszystko ładnie i przejrzyście. Token mógłbyś używać do opłacania pracy innych developerów na platformie, albo trzymać "na zaś" i odsprzedać Devutni po aktualnej wycenie przedsiębiorstwa.

Krypto ostatnio przeżywa prawdziwy najazd różnych krzywych inicjatyw, dlatego chciałbym to trzymać w hermetycznym środowisku - token kopiesz własną pracą, nikt go sztucznie nie napompuje, bo będzie wart dokładnie tyle ile nasza wspólna praca. Jeśli będziemy robić dobrą robotę, będziemy dostawać wincyj zleceń i podnosić faktyczną wartość całego projektu. Czysto, bez kombinowania i niepotrzebnych dram ;)

Chcę tutaj podkreślić, że to jest pomysł "na później", bo nie znam się na krypto i potrzebowałbym w Devutni jakiegoś spryciarza, który by tego pomysłu na blockchain nie zarżnął. Nie wspominam nawet o sprawach prawno-księgowych, bo przecież nic na ten temat nie wiem :D

<br>

## Chcę się udzielać w Devutni

Doskonale!

- Jeśli jesteś doświadczonym developerem, który ma podobny mindset do mojego i masz możliwości zlecania tasków juniorom, odezwij się do mnie np. na LinkedIn.
- Jeśli jesteś juniorem szukającym pierwszego komercyjnego doświadczenia, zapoznaj się z [tym punktem](#2-co-muszę-zrobić-żeby-wziąć-udział-w-projekcie).
- Jeśli masz jakiś dziwny pomysł związany z Devutnią - świetnie! Dziwne pomysły są najlepsze. Napisz do mnie :D
- Jeśli chcesz mi pomóc napisać Devutnię to "zagwiazdkuj" ten projekt i czytaj dalej

Devutnia się wydarzy. Ja muszę mieć to narzędzie, bo nie przeżyję kolejnej rekrutacji :D <br>
Platformę i tak bym napisał, bo chciałbym współpracować z juniorami, których zatrudnię i śledzenie ich progresu pozwalałoby mi dokładniej oceniać dostępne moce przerobowe i estymować terminy. Byłaby to bardziej okrojona wersja tego, co proponuję teraz.
Ponieważ zgłosiło się tyle osób, więc chciałbym wykorzystać okazję i sprawdzić, czy model proponowany przez Devutnię sprawdzi się w większej skali.

Zamiast robić kolejną rekrutację, proponuję udział w tworzeniu platformy. Będę miał okazję zobaczyć jak sobie radzicie i co potraficie. Jestem w trakcie "zabezpieczania" (a, kurde, no dobra, zatrudniam się na kolejny etat :D) wolnych środków, żeby odpalić Devutnię i płacić juniorom za kodzenie platformy. Na razie jednak jestem w stanie zaoferować tylko udział w tworzeniu platformy i wgląd w cały proces. Jeśli nie lubisz pracować za darmo (i wcale Ci się nie dziwię), to wypatruj naszych ogłoszeń na którejś z fejsbukowych grup. Będziemy dawać znać ;)

Stack technologiczny:

- GitHub (jesteś tu :D)
- Slack
- ClickUp
- Front:

  - Next.js
  - Zustand
  - React-query
  - Robimy własny UI (trzeba się nauczyć, jak to robić dobrze)
  - CSS-in-JS (prawdopodobnie emotion)
  - Storybook (trzeba się nauczyć, jak pisać dokumentację)
  - nx.dev

- Back:

  - Firebase (nie umiem w inne backendy)
  - Jeśli potrafisz postawić bezpieczny backend i auth w dowolnej technologii, to się zgłoś ;)

Nie mam preferencji co do Project Managementu, UI, UX, QA, Dev-Opsów, CI/CD, konteneryzacji. Jeśli masz skille w tym zakresie, to się zgłoś, zrobimy tak, żebyś mógł z nich skorzystać ;) Generalnie jeśli myślisz, że Twoje skille przydadzą się w tym projekcie, to też daj znać.

<br>

## FAQ

#### 1. Czy muszę mieć doświadczenie komercyjne?

Nie. Celem Devutni jest danie początkującym programistom szansy na zdobycie komercyjnego doświadczenia ZANIM będzie im ono potrzebne w rekrutacji do pierwszej poważnej pracy.

#### 2. Co muszę zrobić, żeby wziąć udział w projekcie?

Żeby zacząć, zrób zadanie techniczne: "zaprogramuj przycisk, który coś robi" i podeślij mi linka.

Zadanie polega dokładnie na tym. Na zakodzeniu przycisku, który uruchamia jakąś akcję. Zadanie celowo nie wchodzi w szczegóły i nie przybliża co to ma być ;) Chcę sprawdzić Twoją kreatywność i swobodę w realizowaniu własnych pomysłów. Postaraj się nie robić tego "na odwal" i spróbuj wykorzystać wszystko, co do tej pory wiesz.

Zadanie nie ma dedlajnu. Zrób go tak żebyś mogła sprawdzić, czy potrafisz zrealizować własne pomysły i żebyś był z niego zadowolony. Każde rozwiązanie będzie dobre, jeśli uczciwie podejdziesz do swoich umiejętności.

Polecam [codesandbox.io](https://codesandbox.io) z uwagi na łatwość uruchomienia i brak problemów z różnicami w środowiskach developerskich.

Prosiłbym o rozwiązanie w Reakcie, bo pozostałych technologii nie znam na tyle, żeby uczciwie ocenić Twoje umiejętności.

Jeśli nie posiadasz jeszcze konta na LinkedIn, to zastanów się nad jego założeniem. LinkedIn nie jest potrzebny do uczestnictwa w Devutni, ale Devutnia skupia się na pomaganiu początkującym programistom w budowaniu ich brandu i czy się to komuś podoba, czy nie (mi się nie podoba :D), LinkedIn jest użytecznym narzędziem do rozszerzania swojej sieci kontaktów.

#### 3. Co muszę umieć?

Żeby bezstresowo udzielać się w Devutni musisz:<br>

- wiedzieć co to Git (nie musisz znać konsolowych komend, wystarczy, że wiesz z jakiego programu skorzystać, żeby czegoś nie schrzanić :D, np. GitHub Desktop, GitAhead, GitLens etc. etc.),
- umieć postawić swoje własne środowisko developerskie, oraz wiedzieć, że usunięcie folderu `node_modules` rozwiązuje 100% problemów z node ;P,
- umieć _CZYTAĆ ZE ZROZUMIENIEM_,
- mieć minimum pół roku doświadczenia w programowaniu (to jest istotne, bo ja nie mam mocy przerobowych, żeby uczyć Cię od początku, musisz już coś wiedzieć, bo inaczej zmarnujemy sobie nawzajem czas - chyba, że uważasz się za ogarniacza i jesteś to w stanie udowodnić ;))<br><br>

Fajnie, jeśli:

- posługujesz się komunikatywnym angielskim (pracujemy po angielsku),
- jesteś samowystarczalny, ale potrafisz poprosić o pomoc jak już walniesz w ścianę,
- potrafisz uwzględnić inny punkt widzenia w szukaniu swoich odpowiedzi<br><br>

Oprócz powyższych, na pytanie "Co muszę umieć?" jest tylko jedna prawidłowa odpowiedź: "to zależy" :D <br>

- Dopóki nie uda mi się zachęcić do uczestnictwa w Devutni innych devów, którzy (podobnie jak ja) mogą pozwolić sobie na zadaniowe zatrudnianie juniorów, doputy będziemy ograniczeni do JS'a/TS'a i React'a, bo w tych technologiach poruszam się ja. W tym przypadku <u>musisz</u> umieć:

  - podstawy JS'a - wszystko co możesz znaleźć [tutaj](https://developer.mozilla.org/en-US/docs/Learn/JavaScript) (nie musisz tego znać na wyrywki, wystarczy, że wiesz o tych rzeczach i rozumiesz JS'a na tyle, że potrafisz coś zakodzić na podstawie dokumentacji i pytań, które mi zadasz),
  - podstawy React'a - wszystko co możesz znaleźć w zakładce [podstawowe informacje](https://pl.reactjs.org/docs/getting-started.html) na ich stronie.

  <br>

- Jeśli uda mi się namówić do udziału w Devutni developerów z innych dziedzin niż React, JS/TS lub ogólnie pojęty frontend, to będziesz musiał umieć to co musisz umieć, żeby w miarę swobodnie poruszać się w swojej preferowanej technologii. <br>

#### 4. Czy wystawiasz zaświadczenia o praktykach/stażach?

Nie.

#### 5. Umiem w Pythona itp. / Jestem testerem / Mam doświadczenie w Dev-Ops itp. Dopiero zaczynam z Reaktem. Przydam się?

Proste, że tak! Na pewno wiesz coś, czego nie wiem ja i będzie można wykorzystać Twoją wiedzę w projekcie. Ja nie wykluczam juniorów z żadnej gałęzi programowania w Devutni, po prostu na Reakcie/JSie znam się najlepiej i w tym jestem w stanie pomóc. Dopóki nie dołączą do mnie inni bardziej doświadczeni developerzy, którzy mogą Cię czegoś nauczyć z innych dziedzin, doputy React, a potem długo, długo nic :(

#### 6. Czy Devutnia jest januszsoftem?

To zależy ;) <br>
Jeśli uważasz, że umowa o pracę jest największym szczęściem (jakie może człowieka spotkać), to owszem, Devutnia może być uznana za januszsoft. Jeśli jednak potrafisz zaakceptować, że UoP nie jest jedynym rozwiązaniem, to Devutnia jest zwykłą platformą, która pomoże Ci zdobyć potrzebne doświadczenie komercyjne przed upolowaniem Twojej wymarzonej umowy o pracę (i jeszcze Ci za to zapłaci :P).

#### 7. Gdzie jest haczyk?

W skali. Na razie prowadzę ten projekt sam i mam jednoosobowe moce przerobowe. To znaczy, że _na początku płatnych zadań do zrobienia nie będzie dużo i będą się pojawiać rzadko_, ponieważ za Twoją pracę płacę "ze swoich" i jak będę miał hajs, to będę wrzucał zadanka, a jak nie będę miał, to nie będę wrzucał. Jak już zbuduję zaufanie do Twoich umiejętności, będę brał dodatkowe projekty, a jeśli będziesz chętny, będziesz mógł rozwijać inne umiejętności (np. zarządzanie projektem, dev-ops etc.) w ramach pomocy przy większym obłożeniu robotą.<br>
Zabrzmię jak komunistyczny dyktator, ale to, czy projekt się uda, zależy od wspólnej pracy. Ja daję Ci to co akurat mam ("żonę wziąłeś sobie sam", lol), a Ty zwyczajnie musisz tego nie schrzanić :D <br>

#### 8. Czy Devutnia pomaga bezinteresownie?

Nie ;) <br>
Interesem Devutni jest to, żeby wszyscy mieli łatwiej przy zatrudnianiu juniorów. Mi na tym zależy szczególnie, bo nie przepadam za przeprowadzaniem rekrutacji. <br>
Devutnia to mój kolejny krok w karierze. Muszę się rozwijać, a ponieważ nie mam osobowości do prowadzenia kanału na YT (ani klepania ticketów w dużym korpo), to naturalnym krokiem w moim przypadku jest zdalny mentoring i rozszerzanie własnego brandu jako programisty. Jeśli dzięki pomaganiu juniorom będę mógł rozwijać swoje umiejętności i stawać się lepszym w tym co robię, to oczywiście, że ten projekt nie jest bezinteresowny :D <br>
Mam nadzieję, że Ty też nie podchodzisz do niego bezinteresownie, bo (jak mawia moja kochana rodzicielka - matematyczka) "za darmo, to można dostać kopa w dupę" ;)

<br>

## Motywacje

Jeśli zastanawiają Cię moje motywacje, to dobrze, bo mnie też :D

Sytuacja wygląda tak:<br>
porzuciłem karierę w swoim "zawodzie" (jestem ekonomistą), bo postanowiłem zautomatyzować sobie procesy, które miałem do zrobienia w pracy (Excel + SAP). Zaklepałem kilka makr i nagle okazało się, że 40h pracy wykonuje się w 6 minut. Miałem tyle czasu, że zacząłem uczyć się VBA. Próbowałem zautomatyzować pracę innych, ale trafiłem na mur. Kodzenie pierdół w Excelu mnie wessało i postanowiłem wrócić do HTMLa, którym bawiłem się w gimnazjum (ah słodki HTML 1 :D). Zwolniłem się z pracy (bo nie miałem co robić - niektórzy managerowie w korpo to betony) i poszedłem na bezrobocie na pół roku, a moją pracą po 12h dziennie była nauka kodzenia ([freecodecamp.org](https://freecodecamp.org) - polecam). Po 3 miesiącach złapałem pracę z tablicy ogłoszeń w urzędzie pracy i klepałem Wordpressowe templatki. I jarałem się jak stodoła na wiejskiej potańcówce :D A potem wyłapałem staż w Allegro i (jakimś dziwnym przypadkiem) stołek CTO w amerykańskim startupie.

To wszystko brzmi, jakby to było takie proste, nie? Ale co to ma wspólnego z moimi motywacjami? Na każdym kroku pomógł mi ktoś, kto miał taką możliwość. W moim bezrobociu pomogła mi żona (fajnie jest być utrzymankiem - aspiruję do tego każdego dnia :D), w szybkim ogarnięciu stażu z urzędu pracy pomogła mi miła pani urzędnik, w wyłapaniu stażu w Allegro pomógł mi starszy developer. W trakcie mojej nauki zawsze trafiał się ktoś, kto chciał mi jakoś pomóc. I pomagał jak mógł. A to zleceniem zaklepania wordpressowej strony, a to zaproszeniem na jakąś konfę.

Może miałem szczęście i trafiałem na przyzwoitych ludzi. Może miałem szczęście i trafiałem z okazjami we właściwym czasie i miejscu. Nie chce mi się bawić w gdybologię ;) Fakty są takie, że gdyby ktoś mi kiedyś nie pomógł we właściwym momencie, to dzisiaj nie był bym tu gdzie jestem.

Skoro mi się udało, to innym też powinno, a ponieważ mam takie możliwości, to chcę pomóc juniorom przygotować się do ich okazji.
